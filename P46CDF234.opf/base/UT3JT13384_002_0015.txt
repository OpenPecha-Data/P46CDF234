༄༅། །

གཏེར་གཞུང་ཟབ་བརླིང་དབང་པོ་རབ་སྤྱོད་ལ། །ཟུར་འདེབས་ལྷན་ཐབས་དགོས་པ་དབེན་ནའང༌། །དང་པོའི་ལས་ཅན་འགའ་ལ་དགོས་པར་སེམས། །དེ་ཕྱིར་རྩ་གསུམ་ལྷ་ཡི་གནང་བ་སྩོལ། རང་བཟོའི་བཅོས་བསླད་གྱུར་ན་བཟོད་པར་གསོལ། །ཞབས་ཏོག་མཛེས་པའི་རྒྱན་དེས་ཤིས་པ་སྩོལ། །འགུགས་པའི་ཟུར་འདེབས་ནི། །ཧཱུྃ་མཛད་ཀྱི་ཕྱག་རྒྱ་བཅས་དམིགས་པ་རྩེ་གཅིག་པས། ན་མོ། བྱིན་རླབས་ཀྱི་རྩ་བ་དྲིན་ཅན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང༌། དངོས་གྲུབ་ཀྱི་རྩ་བ་ཡི་དམ་ཟབ་པ་སྐོར་བདུན་གྱི་དཀྱིལ་འཁོར་ཞི་ཁྲོ་རབ་འབྱམས་ཀྱི་ལྷ་ཚོགས་རྣམས་ཀྱི་བཀའ་བདེན་པ་དང༌། ཕྲིན་ལས་ཀྱི་རྩ་བ་དཔའ་བོ་མཁའ་འགྲོ་དམ་ཅན་ཆོས་སྲུང་དགོངས་འདུས་ཀྱི་ལྷ་ཚོགས་འཁོར་དང་བཅས་པ་རྣམས་ཀྱི་བཀའ་བདེན་པ་དང༌། བདེན་པ་ཆེན་པོའི་མཐུ་སྟོབས་ནུས་པ་ལ་བརྟེན་ནས། ཆོས་མཛད་ཡོངས་ལ་རྒབ་འདྲེར་སྡང་ཞིང༌། སྣོད་བཅུད་མངའ་ཐང་ཉམས་པར་བྱེད་པ། བསེ་རག་རྒྱལ་མོ་ཁ་དགུ་མཚང་ཅན། བཙའ་བྱེད་མིག་དམར། ཐན་བྱེད་ཁ་སྐྱ། སད་བྱེད་ལག་རྡུམ། སྐྱི་འདང་ཤ་སྒལ། ལྕགས་ཐིམ་སྔོན་པོ། ཨ་མགོ་ཆད་རྐུན། བྷེ་ཉ་ཞོ་རྐུན། བསྙབ་པ་ལག་རིང༌། ཐེའུ་རང་སྟོང་འཁྲུགས་སོགས་ལྟོག་འགོང་དབུལ་སྲི་ཐམས་ཅད་གླུད་གཟུགས་ཡས་སྟགས་འདི་ལ་ཁུག་ཅིག །སྨེ་བརྩེགས་ཀྱི་སྔགས་མཐར། ལྟོག་འདྲེ་དབུལ་སྲི་ཐམས་ཅད་ཨ་ཀརྵ་ཡ་ཛཿ ཞེས་གསུམ་མམ་བདུན་སོགས་དང་སྦྱར། ཛཿཧཱུྃ་བྃ་ཧོཿ ས་བསྟིམ། ཡས་རྫས་རྣམས་བྱིན་བརླབས་བྱ་ཤིང་བསྔོ་སྦྱང་གྱེར་རོ། །འགུགས་པའི་ལྷན་ཐབས་ཤིག་བྲི་བར་སེམས་པའི་སྐབས་སུ་དཀར་པོ་དགེ་བཤེས་པདྨ་ས་བཅུའི་བསྐུལ་ངོར། གཏེར་བློན་རཏྣས་བྲིས་པ་ཛ་ཡནྟུ།།