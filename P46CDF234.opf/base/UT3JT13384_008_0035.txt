༄༅། །ཡཀྵ་ཛཾ་བྷ་ལའི་གཏེར་སྲུང་མཆོད་པའི་རིམ་པ་བཞུགས་སོ། ཨོ་རྒྱན་རྗེ་ལ་གུས་པས་འདུད། །གཏེར་སྲུང་མཆོད་པའི་རིམ་པ་ནི། །མཆོད་གཏོར་སྤྱན་གཟིགས་ལེགས་པར་བཤམས། །རྔ་གླིང་དབྱངས་དང་རོལ་མོ་བཅས། རང་གི་ཐུགས་ཀ་ནས་འོད་ཟེར་འཕྲོས་པས་གཏེར་གྱི་བདག་པོ་འཁོར་དང་བཅས་པ་སྤྱན་དྲངས་པར་གྱུར། ཀྱེ། སློབ་དཔོན་པདྨ་ཐོད་ཕྲེང་གི། །བཀའ་ཉན་ཟབ་མོ་གཏེར་གྱི་བདག །བྲག་བཙན་སྲོག་ཟན་དམར་པོ་ནི། །བཙན་དམག་ཤན་པ་འབུམ་གྱིས་བསྐོར། །འདིར་བྱོན་མཆོད་གཏོར་འདི་བཞེས་ཤིག །ཤཱུ་ལ་རཱ་ཛ་བཛྲ་ས་མ་ཡ་ཛཿ ཤཱུ་ལ་རཱ་ཛ་ས་པ་རི་ཝ་ར་ཨརྒྷཾ་ནས་ཤབྡའི་བར་དང༌། རུ་པ་པུཥྤེ་ནས་ཤབྡའི་བར་གྱི་མཆོད། ཨོཾ་ཤཱུ་ལ་རཱ་ཛ་ས་པ་རི་ཝ་ར་ཨི་དཾ་བྷ་ལིདྟ་ཁ་ཁ་ཁཱ་ཧི་ཁཱ་ཧི། ལན་གསུམ། མ་ཧཱ་པཉྩ་ཨ་མྲྀ་ཏ་ཁཱ་ཧི། མ་ཧཱ་རཀྟ་ཁཱ་ཧི། ཟབ་གཏེར་སྲུང་མའི་དབང་པོ་འཁོར་དང་བཅས་པ༴ སོགས། ཀྱེ། བཙན་རྗེ་སྲོག་གི་བདག་པོ་ནི། །སྐུ་མདོག་དམར་པོ་བསེ་རྨོག་དང༌། །བསེ་ཁྲབ་གསོལ་ཞིང་ཕྱག་གཉིས་ཀྱི། །མདུང་ཞགས་བསྣམས་ནས་རྟ་དམར་ཆིབས། །ལས་སུ་དགྲ་བོའི་སྲོག་ལ་རྔམ། །འཁོར་དང་བཅས་ལ་ཕྱག་འཚལ་བསྟོད། །དམར་གཏོར་གསེར་སྐྱེ་མས་འདི་བཞེས་ལ། །ཟབ་གཏེར་བསྟན་པ་སྲུང་བ་དང༌། །རྣལ་འབྱོར་བདག་གི་ལས་རྣམས་ཀུན། མ་གཡེལ་བཅོལ་པའི་ཕྲིན་ལས་མཛོད། །དབང་ཆེན་པདྨའི་བཀའ་མ་གཅག །རིག་འཛིན་རྣལ་འབྱོར་དམ་མ་དྲལ། །རྒྱན་གྱི་གཏོར་མ་འདི་བཞེས་ལ། །ཕྲིན་ལས་ཐོག་མེད་མྱུར་དུ་བསྒྲུབ། ཅེས་ཕྲིན་ལས་བཅོལ་བར་བྱའོ། ཅེས་པའང་རྡོ་རྗེ་དབང་ཕྱུག་རྩལ་གྱིས་བྲིས་པ་དགེའོ།། །།