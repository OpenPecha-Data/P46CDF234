༄༅། །སྙན་བརྒྱུད་བདུད་རྩི་མཆོག་ཏིག་གི་བརྒྱུད་འདེབས་བཞུགས་སོ། །འཁོར་འདས་ཀུན་ཁྱབ་ཆོས་སྐུ་ཀུན་ཏུ་བཟང༌། །འགགས་མེད་རིག་རྩལ་ལོངས་སྐུ་རྡོ་རྗེ་སེམས། །དབྱེར་མེད་ཆེ་མཆོག་ཧེ་རུ་ཀ་པ་ལ། །གསོལ་བ་འདེབས་སོ་བདུད་རྩི་མཆོག་འགྲུབ་མཛོད། །ཡོན་ཏན་བདུད་རྩིའི་བཀའ་བབས་བི་མ་ལ། །བདུད་རྩི་གྲུབ་པ་པདྨ་སཾ་བྷའི་ཞབས། །བཀའ་ཡི་སྡུད་པོ་ཡེ་ཤེས་མཚོ་རྒྱལ་ལ། །གསོལ་བ་འདེབས་སོ་བདུད་རྩི་མཆོག་འགྲུབ་མཛོད། །ཁྱབ་བདག་འོད་གསལ་སྤྲུལ་པའི་རྡོ་རྗེ་དང༌། །གང་གིས་རྗེས་བཟུང་བློ་གྲོས་མཐའ་ཡས་སོགས། །བརྒྱུད་འཛིན་མཁས་གྲུབ་རིམ་པར་བྱོན་རྣམས་ལ། །གསོལ་བ་འདེབས་སོ་བདུད་རྩི་མཆོག་འགྲུབ་མཛོད། །དོན་གྱི་བདུད་རྩི་ཡེ་ཤེས་མངོན་དུ་གྱུར། །རྟགས་ཀྱི་བདུད་རྩི་རིགས་མཆོག་ལྔ་རུ་ཤར། །རྫས་ཀྱི་བདུད་རྩྀ་གྲུབ་པ་མཐར་ཕྱིན་ཏེ། །ཁམས་གསུམ་འགྲོ་བའི་དད་དཔོན་བྱེད་པར་ཤོག །ཅེས་པའང་ཕུན་ཚོགས་རྣམ་རྒྱལ་པས་གསོལ་བ་བཏབ་པའོ། 