ན་མོ་གུ་རུ་པ་ར་སུ་ཁ་ཙཀྲ་མཎྜལ་བྷྱཿ བླ་མ་བདེ་མཆོག་འཁོར་ལོའི་གཏོར་མ་ལ་ཟན་ལེབ་གྲུ་བཞིའི་སྟེང་བང་རིམ་ཟླུམ་པོ་བཞིའི་ཁར་སྨིན་ལུགས་བླ་མའི་གཏོར་མ། བང་རིམ་དང་པོའི་སྟེང་འཁོར་དཔལ་གཏོར་ཆུང་ངུ་བཞི། བང་རིམ་གཉིས་པ། གསུམ་པ། བཞི་པ་གསུམ་ལ་ཕྱོགས་བཞི་མཚམས་བཞིར་དཔལ་གཏོར་ཆུང་ངུ་བརྒྱད་རེ། རྩ་བར་དཔལ་གཏོར་ཆུང་བརྒྱད། བར་རྣམས་ཐེབས་ཀྱུས་བསྐོར་བ་རྟེན་གཏོར་དང༌། སྨན་རཀ་གི་དབུས་སུ་བླ་གཏོར་དམར་པོ་གཅིག་དང༌། གསོལ་ཀ་ཕོ་རྒྱུད་དམ་ཅན་སྤྱི་གཏོར། མོ་རྒྱུད་མ་མགོན། ཕྱག་བཞི་པར་དཔུང་རོང་འཁོར་བརྒྱད་ཅན། དུད་སོལ་མ་ལ་དམར་གཏོར། དུར་ཁྲོད་བདག་པོ་དམར་གཏོར་གྲུ་གསུམ་ཆེ་ཆུང་གཉིས་བཅས་དགོས་འདུག་དགེ། །།