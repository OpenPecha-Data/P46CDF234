༄༅། །འཆི་མེད་འཕགས་མའི་སྙིང་ཏིག་གི་དངོས་གྲུབ་ལེན་པའི་བཟླས་དམིགས་ནི། བྷྲཱུྃ་བི་ཤྭ་བི་ཤུདྡྷེ་ཨོཾ་ཏཱ་རེ་ཏུཏྟཱ་རེ་ཏུ་རེ་སརྦ་མཎྜལ་ཕཊ་ཛཿ ཞེས་ཛབ྄་ཁང་ཕྱེ་བ་སྔོན་དུ་འགྲོ་བས། རང་གི་ཐུགས་ཀ་ནས་འོད་ཟེར་དམར་པོ་འཕྲོས། དཀྱིལ་འཁོར་གྱི་ལྷ་ཚོགས་རྣམས་ཀྱི་ཐུགས་རྒྱུད་བསྐུལ། དེ་ལས་འོད་ཟེར་བསམ་གྱིས་མི་ཁྱབ་པ་འཕྲོས། འཁོར་འདས་ཀྱི་དྭངས་བཅུད་ཐམས་ཅད་བསྡུས་ཏེ་དཀྱིལ་འཁོར་པའི་ཐུགས་ཀར་ཐིམ། དངོས་གྲུབ་སྩོལ་བ་ལ་མངོན་དུ་ཕྱོགས་པས་ཡེ་ཤེས་ཀྱི་གཟི་བྱིན་འབར་བཞིན་བཞུགས་པར་གྱུར། ཨོཾ་ཏཱ་རེ་ཏུཏྟཱ་རེ་ཏུ་རེ་ཧྲཱིཿབྷྲཱུྃཿབཛྲ་ཛྙཱ་ན་ཨཱ་ཡུ་ཥེ་སྭཱ་ཧཱ༔ ཨོཾ་ཨཿཧཱུྃ་སྭཱ་ཧཱཿ མུྃ་ལཱྃ་མཱྃ་པཱྃ་ཏཱྃ༔ སརྦ་ཏ་ཐཱ་ག་ཏཱ་ཨཱ་ཡུརྫྙཱ་ན་མ་ཧཱ་པུཎྱེ་ཏིཥྛ་ཨོཾ༔ ཀཱ་ཡ་ཝཱའ་ཀ་ཙིཏྟ་གུ་ཎ་ཀརྨ་སརྦ་སིདྡྷི་ཕ་ལ་ཧོ༔ ཞེས་སྟོང་རྩ་སོགས་ཅི་ནུས་སུ་བཟླ། ༈ །དགོངས་གཏེར་སྒྲོལ་དཀར་འཆི་མེད་འཕགས་མའི་སྙིང་ཏིག་སྐོར་ལ་དབང། ཁྲིད། ལུང་གསུམ། དང་པོ་ནི། རྩ་དབང་ཡེ་ཤེས་ཐིག་ལེའི་སྟེང་ནས་སྟ་གོན་དང་འཇུག་པ་སྔོན་དུ་འགྲོ་བའི་དབང་བཞི་ཡོངས་རྫོགས། ཡང་ཟབ་ཚེའི་བྱིན་རླབས་ཀྱི་སྟེང་ནས་སྔོན་འགྲོ་དང་བུམ་དབང་གིས་གཞི་དགོད། ཐོད་པའི་བདུད་རྩི་རིལ་བུ་དང་བཅས་པ་ལ་བརྟེན་ནས་དབང་བཞི་བྱིན་རླབས་ཀྱི་ཚུལ་དུ་བསྐུར། ཚེ་འབྲང་གྱིས་རྒྱས་གདབ་པ་བཅས། ཐུན་མོང་ཚེའི་རྗེས་གནང་གི་སྟེང་ནས་གསོལ་འདེབས། ཚོགས་བསགས། ཡེ་ཤེས་དབབ་བརྟན། ཚེ་འགུགས་བཅས་ཀྱི་རྗེས་སྐུ་གསུང་ཐུགས་ཀྱི་རྗེས་གནང་དབང་བསྐུར་བཅས། ཞར་བྱུང་ས་གཏེར་ཡོངས་རྫོགས་འཆི་མེད་སྙིང་ཏིག་གི་གཏོར་དབང་ཕྱག་ལེན་ལྟར། གཉིས་པ་ནི། རྒྱུན་གྱི་རྣལ་འབྱོར་ཕྱག་རྒྱ་གཅིག་པའི་སྟེང་ནས་ལྷ་ཁྲིད་མདོར་བསྡུས། གསུམ་པ་ནི། ཕྲིན་ལས་ཡེ་ཤེས་སྣང་བ། རྩ་དབང་ཡེ་ཤེས་ཐིག་ལེ། ཡང་ཟབ་ཚེའི་བྱིན་རླབས། ཐུན་མོང་ཚེའི་རྗེས་གནང་བཅས་གཞུང་དང༌། བསྙེན་སྒྲུབ་ཀྱི་དྲིས་ལན་ཉུང་ངུ༌།

འཇམ་མགོན་བློ་གྲོས་མཐའ་ཡས་ཀྱི་གསུང་བརྒྱུད་འདེབས། མཆོད་ཕྲེང༌། སྨན་མཆོད། ཞར་བྱུང་ས་གཏེར་ཚེ་སྒྲུབ་རྡོ་རྗེ་ཕྲེང་བའི་ཆོས་སྡེ་ཡོངས་རྫོགས་འཆི་མེད་སྙིང་ཏིག་བཅས་སོ།། །། 