༄༅། །བཞི་པའི་དབང་དང་རྗེས་སུ་འབྲེལ་བ་རྡོ་རྗེའི་ཐོལ་གླུ་རིག་སྟོང་ཟུང་འཇུག་ཅེས་བྱ་བ།། ༄༅། །ཨ་ཧོ། །རྟག་ཆད་མཚན་མའི་ཆོས་ཀུན་ཟུང་འཇུག་ཏུ་རོལ་པས། །འཕོ་མེད་ལྷན་སྐྱེས་བདེ་སྟོང་དབྱེར་མེད་ཀྱི་ངོ་བོ། །ཉེར་ལེན་ཟག་བྲལ་བློ་འདས་གཉུག་མ་ཡི་གཤིས་ལུགས། །རིག་སྟོང་ཟུང་འཇུག་ཉིད་སྐུའི་བླ་མ་དེ་མཁྱེན་ནོ། །ཡེ་ཤེས་རྡོ་རྗེར་རོལ་པར་བྱིན་གྱིས་རང་རློབས་ཤིག །ངོ་བོ་སྟོང་ཉིད་བརྗོད་བྲལ་སྐྱེ་མེད་ཀྱི་ངང་ནས། །རང་བཞིན་གསལ་ཁྱབ་ཕྲ་བའི་ཡེ་ཤེས་སུ་སྨིན་པས། །ཐུགས་རྗེ་འཁོར་འདས་མཉམ་ཉིད་སྣ་ཚོགས་ཀྱི་རོལ་པ། །བསམ་གྱིས་མི་ཁྱབ་ཐ་མལ་ཡིད་དཔྱོད་ཀྱྀས་མི་མཚོན། །ངང་བཞག་འདུ་འབྲལ་སྤངས་པའི་ཆོས་སྐུ་ཡི་ཀློང་དུ། །ལམ་མཆོག་གྲོལ་བཞིའི་གདིང་གིས་རྟོག་ཚོགས་ཀྱི་འཁྲུལ་པ། །སྐྱེ་འགག་སྔ་ཕྱི་བྲལ་བའི་ལྷུན་གྲུབ་ཀྱི་རོལ་པས། །དབྱེར་མེད་རྣམ་པ་ཀུན་གྱི་མཆོག་ལྡན་དུ་ཤར་རོ། །སྒྲོན་བཞིའི་འཛུམ་ཟེར་གསར་པའི་ཕོ་ཉ་ཡིས་བསུས་པས། །སྣང་བཞིའི་ལམ་དུ་མཚན་མའི་འཁྲུལ་ཆོས་ཀུན་ཟད་དེ། །ཐིག་ལེ་བཞི་ཡི་འགྲོས་ཀུན་དབུ་མ་རུ་བསྔགས་ནས། །ནང་གསལ་ཁྱད་ཆོས་དྲུག་ལྡན་སྐུ་བཞི་རུ་ཐིམ་མོ། །མཐར་ཐུག་གཟུང་འཛིན་ཡུལ་ལས་རྣམ་གྲོལ་གྱི་རིག་པ། །སོ་སྐྱེའི་བློ་ཡིས་མ་གོས་བསམ་བྲལ་གྱྀ་ངོ་བོར། །སྐུ་དང་ཡེ་ཤེས་མཛད་པ་ཕྲིན་ལས་ལ་རོལ་པས། །ལྷུན་གྱིས་གྲུབ་པའི་ཡེ་ཤེས་བརྙེས་པ་རུ་ཤོག་ཅིག 

།ཅེས་དབང་བཞིའི་ལམ་ཁྱེར་དང་མཐུན་པར་མདོ་ཙམ་དུ་སྨོས་པ་འདི་ཡང་དུས་ཀྱི་རྒྱལ་པོ་ཚེས་བཅུའི་འདུ་བའི་ཚེ་གང་ཤར་དུ་བླངས་པ་ཛ་ཡནྟུ།། །། PAGE PAGE 1 FILENAME Q-25.doc