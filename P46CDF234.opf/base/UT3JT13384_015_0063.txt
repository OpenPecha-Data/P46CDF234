པདྨ་ཚེ་ཡི་སྙིང་ཐིག་ལས༔ འཆི་མེད་གྲུབ་པའི་བརྒྱུད་བསྐུལ་བཞུགས༔ 

འཆི་མེད་ཚེ་ཡི་ལྷ་ལ་འདུད༔ བརྒྱུད་གསུམ་ཐུགས་དམ་གནད་བསྐུལ་བས༔ རྡོ་རྗེའི་ཡེ་ཤེས་བྱིན་འབེབས་ཕྱིར༔ མདའ་དར་གཡབ་ཅིང་བདུག་སྤོས་འཐུལ༔ མོས་གུས་གདུང་ཤུགས་དྲག་པོ་བསྐྱེད༔ ཧྲཱི༔ འོག་མིན་བདེ་ཆེན་དབང་གི་ཕོ་བྲང་ནས༔ བཅོམ་ལྡན་མགོན་པོ་ཡེ་ཤེས་ཚེ་དཔག་མེད༔ ཡུམ་མཆོག་གསང་བའི་ལྷ་མོ་ཙཎྜ་ལཱི༔ ཡབ་ཡུམ་གཉིས་མེད་རྡོ་རྗེའི་ཚེ་མཆོག་གྲུབ༔ དམ་པ་ཁྱེད་ཀྱི་རྗེས་སུ་བདག་སྒྲུབ་ཀྱི༔ དབྱིངས་ནས་བརྩེར་དགོངས་རིག་པའི་ཐུགས་རྗེ་བསྐྱེད༔ འཁོར་འདས་དྭངས་བཅུད་མི་ཤིག་ཐིག་ལེར་ཐིམ༔ ཚེ་དང་ཡེ་ཤེས་བྱིན་ཕོབ་དབང་མཆོག་བསྐུར༔ ཨོཾ་གུ་རུ་ཨ་མཱ་ར་ཎི་ཛི་བནྟི་ཡེ་བཛྲ་ཨཱ་ཡུ་ཥེ་སྭཱ་ཧཱ༔ ཧྲཱི༔ དག་པའི་ཞིང་མཆོག་རི་བོ་ཏ་ལ་རུ༔ འཇིག་རྟེན་དབང་ཕྱུག་པདྨ་གར་དབང་དང་༔ ཡུམ་མཆོག་སྒྲོལ་མ་གསང་བ་ཡེ་ཤེས་ཆེ༔ ཡབ་ཡུམ༴ དབྱིངས་ནས༴ འཁོར་འདས༴ ཚེ་དང་༴ ཨོཾ་གུ་རུ༴ ཧྲཱི༔ འཆི་མེད་གནས་མཆོག་བདུད་རྩིའི་ཆུ་རླུང་དུ༔ རྡོར་སེམས་དངོས་སྣང་པྲ་ཧེ་བཛྲ་དང་༔ ཡེ་ཤེས་མཁའ་འགྲོ་བདེ་ཆེན་རྒྱ་མཚོ་མ༔ ཡབ་ཡུམ༴ དམ་པ༴ དབྱིངས་ནས༴ འཁོར་འདས༴ ཚེ་དང་༴ ཨོཾ་གུ་རུ༴ ཧྲཱི༔ རང་བྱུང་དུར་ཁྲོད་སོ་ས་གླིང་ཆེན་པོར༔ རིག་རྩལ་དབང་ཐོབ་ཤྲཱི་སིང་ཧ་དང་༔ ཡེ་ཤེས་མཁའ་འགྲོ་བདེ་ཆེན་ཞི་བ་མཚོ༔ ཡབ་ཡུམ༴ དམ་པ༴ དབྱིངས་ནས༴ འཁོར་འདས༴ ཚེ་དང་༴ ཨོཾ་གུ་རུ༴ བཀྲ་ཤིས་བྲག་ཕུག་མ་ར་ཏི་ཀ་རུ༔ བདེ་བ་ཆེན་པོ་པདྨ་བཛྲ་དང་༔ ཚེ་ལམ་གསང་བའི་གྲོགས་མཆོག་མནྡ་ར༔ ཡབ་ཡུམ༴ དམ་པ༴ དབྱིངས་ནས༴ འཁོར་འདས༴ ཚེ་དང་༴ ཨོཾ་གུ་རུ༴ ཧྲཱི༔ ངོ་མཚར་ལྷུན་གྲུབ་གཏེར་གྱི་དུར་ཁྲོད་དུ༔ པན་གྲུབ་དབང་པོ་བི་མ་མི་ཏྲ་དང་༔ འཆི་མེད་འཕགས་མ་དབང་ཕྱུག་རྒྱལ་མོ་རྩལ༔ ཡབ་ཡུམ༴ དམ་པ༴ དབྱིངས་ནས༴ འཁོར་འདས༴ ཚེ་དང་༴ ཨོཾ་གུ་རུ༴ ཧྲཱི༔ གཞན་ཡང་རང་བྱུང་གྲུབ་པའི་དུར་ཁྲོད་དུ༔ ལྷ་དང་དབྱེར་མེད་རིག་འཛིན་སློབ་དཔོན་བརྒྱད༔ རང་རང་རིག་པའི་ཕོ་ཉ་མཁའ་འགྲོའི་ཚོགས༔ ཡབ་ཡུམ༴ དམ་པ༴ དབྱིངས་ནས༴

འཁོར་འདས༴ ཚེ་དང་༴ ཨོཾ་གུ་རུ༴ ཧྲཱི༔ བྲག་དམར་གཡའ་མ་ལུང་གི་དབེན་གནས་སུ༔ ཚེ་དཔག་མེད་མགོན་ཨོ་རྒྱན་ཆེན་པོ་དང་༔ མཁའ་འགྲོའི་གཙོ་མོ་བདེ་ཆེན་མཚོ་རྒྱལ་ལྕམ༔ ཡབ་ཡུམ༴ དམ་པ༴ དབྱིངས་ནས༴ འཁོར་འདས༴ ཚེ་དང་༴ ཨོཾ་གུ་རུ༴ ཧྲཱི༔ ལི་ཡུལ་གནས་མཆོག་གྲུབ་པའི་དགའ་ཚལ་དུ༔ ལོ་ཙཱ་ཆེན་པོ་བཻ་རོ་ཙ་ན་དང་༔ གསང་བའི་ཡུམ་མཆོག་བདེ་ཆེན་ཚུལ་ཁྲིམ་སྒྲོན༔ ཡབ་ཡུམ༴ དམ་པ༴ དབྱིངས་ནས༴ འཁོར་འདས༴ ཚེ་དང་༴ ཨོཾ་གུ་རུ༴ ཧྲཱི༔ ལྷོ་བྲག་མཁར་ཆུ་གཉེན་གྱི་དབེན་གནས་སུ༔ གནུབ་གྱི་སློབ་དཔོན་ནམ་མཁའི་སྙིང་པོ་དང་༔ སྤྲུལ་པའི་ཌ་ཀི་ཤེ་དཀར་རྡོ་རྗེ་མཚོ༔ ཡབ་ཡུམ༴ དམ་པ༴ དབྱིངས་ནས༴ འཁོར་འདས༴ ཚེ་དང་༴ ཨོཾ་གུ་རུ༴ ཨོཾ་གུ་རུ་ཨ་མཱ་ར་ཎི་སརྦ་བིདྱ་དྷ་ར་ཨཱ་ཡུརྫྙ་ན་ཨ་བེ་ཤ་ཡ་ཨ་ཨཱ༔ ཧཱུྃ་ཧཱུྃ་ཧཱུྃ༔ ཛཿཧཱུྃ་བཾ་ཧོ༔ དེ་ལྟར་འཆི་མེད་རིག་འཛིན་བླ་མའི་ཐུགས་དམ་བསྐུལ་བ་སྔོན་དུ་འགྲོ་བས༔ དཀྱིལ་འཁོར་སོ་སོའི་ཚེ་འགུགས་བསྐུལ་བ་གཞུང་ལྟར་དུས་དྲུག་ཏུ་བྱའོ། །དད་དང་གདུང་ཤུག་རྩེ་གཅིག་པས༔ གསོལ་བཏབ་ཐུག་དམ་རྒྱུད་བསྐུལ་བ༔ ཚེ་དང་ཡེ་ཤེས་བྱིན་འབེབས་ཤིང་༔ འཆི་མེད་དངོས་གྲུབ་ཐོབ་པར་ངེས༔ ས་མ་ཡ༔ གུ་ཧྱ༔ བརྡ་ཐམ༔ དུས་གསུམ་མཁྱེན་པ་ཨོ་རྒྱན་ཆེན་པོའི་བྱིན་རླབས་ལས༔ པདྨ་མདོ་སྔགས་གླིང་པ་འོད་གསལ་སྤྲུལ་པའི་རྡོ་རྗེས་གཏན་ལ་ཕབ་པའོ། ཧྲཱི༔ གཞོམ་བྲལ་བཀྲ་ཤིས་ལྷ་རྩེའི་ཕོ་བྲང་དུ༔ གཏེར་ཆེན་འོད་གསལ་སྤྲུལ་པའི་རྡོ་རྗེ་དང་༔ ཉམས་སྣང་བདེ་བའི་གར་མཁན་གཡུ་སྒྲོན་མ༔ ཡབ་ཡུམ༴ དམ་པ༴ དབྱིངས་ནས༴ འཁོར་འདས༴ ཚེ་དང་༴ ཨོཾ་གུ་རུ༴ ཧྲཱི༔ འཆི་མེད་གྲུ་རི་ངོ་མཚར་སྨན་ལྗོངས་སུ༔ བདེ་ཆེན་རྒྱལ་པོ་འཇའ་ལུས་རྡོ་རྗེ་རྩལ༔ དགྱེས་མཛད་དངོས་སྣང་ཡེ་ཤེས་ཌཱཀྐི་མ༔ ཡབ་ཡུམ༴ དམ་པ༴ དབྱིངས་ནས༴ འཁོར་འདས༴ ཚེ་དང་༴ ཨོཾ་གུ་རུ་ཨ་མཱ་ར་ཎི་ཛི་ཝནྟི་ཡེ་བཛྲ་ཨ་ཡུ་ཥེ་སྭཱ་ཧཱ།