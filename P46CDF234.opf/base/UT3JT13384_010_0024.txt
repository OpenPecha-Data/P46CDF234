༄༅། །གྲོལ་ཐིག་ཞི་ཁྲོའི་བརྒྱུད་འདེབས་བྱིན་རླབས་ཆར་འབེབས་བཞུགས་སོ། །ཀུན་བཟང་རྡོར་སེམས་དགའ་རབ་ཨོ་རྒྱན་རྗེ། །ཡེ་ཤེས་མཚོ་རྒྱལ་ལོ་ཆེན་བཻ་རོའི་ཞབས། །ཟབ་གཏེར་སྒོ་འབྱེད་ཤེས་རབ་འོད་ཟེར་ལ། །གསོལ་བ་འདེབས་སོ་སྐུ་གཞི་མངོན་འགྱུར་ཤོག །པདྨ་ཀུན་བཟང་རིན་ཆེན་དར་རྒྱས་ཞབས། །ཕྲིན་ལས་ལྷུན་འགྲུབ་འགྱུར་མེད་རྡོ་རྗེ་དང༌། །ཀུན་བཟང་པདྨ་ཀུན་བཟང་འོད་ཟེར་ལ། །གསོལ་བ་འདེབས་སོ་སྐུ་བཞི་མངོན་གྱུར་ཤོག །པདྨ་དབང་ཆེན་ཆོས་ཀྱི་ཉི་མ་དང༌། །རྡོ་རྗེ་གཟི་བརྗིད་བློ་གྲོས་མཐའ་ཡས་སོགས། །རིང་ནས་བཀའ་བརྒྱུད་མཉམ་མེད་བླ་མ་རྣམས། །གསོལ་བ་འདེབས་སོ་སྐུ་བཞི་མངོན་འགྱུར་ཤོག །ཉེ་བརྒྱུད་བྱིན་ཐོབ་མཁྱེན་བརྩེའི་དབང་པོ་དང༌། །ཨོ་རྒྱན་བདེ་ཆེན་མཆོག་གྱུར་གླིང་པ་སོགས། །བཀའ་དྲིན་མཚུངས་མེད་རྩ་བརྒྱུད་བླ་མ་ལ། །གསོལ་བ་འདེབས་སོ་སྐུ་བཞི་མངོན་འགྱུར་ཤོག །ལུས་དང་རྩ་ཡི་སྒྲིབ་པ་རྣམ་དག་པའི། །རྡོ་རྗེའི་སྐུ་མཆོག་འགྲུབ་པར་བྱིན་གྱིས་རློབས། །འགག་མེད་ན་ད་མི་ཤིག་རྡོ་རྗེའི་སྒྲ། །གྲགས་སྟོང་གསུང་མཆོག་འགྲུབ་པར་བྱིན་གྱིས་རློབས། །དགའ་བཞི་འགྱུར་མེད་བདེ་ཆེན་ལྷན་ཅིག་སྐྱེས། །འོད་གསལ་ཐུགས་མཆོག་འགྲུབ་པར་བྱིན་གྱིས་རློབས། །དབྱིངས་དང་རིག་པ་དབྱེར་མི་ཕྱེད་པ་ཡི། །སྣང་བཞི་མཐར་ཕྱིན་འགྲུབ་པར་བྱིན་གྱིས་རློབས། །ཞེས་རྫོང་སར་ཁམས་བྱེའི་མཁན་མིང་པད་དམ་པས་སོ།། །། 